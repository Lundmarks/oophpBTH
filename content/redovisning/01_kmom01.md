---
---
Redovisning kmom01
=========================

Kursmoment ett avklarat, och första steget in i denna nya kurs är nu tagen!

Tidigare i mina studier har jag både arbetat med objektorienterad javascript, och objektorienterad python. Närmst denna kurs har jag studerat Python, och känner att många paralleller går att dras emellan denna typ av objekt-hantering och Pythons sätt, med den enda stora skillnaden som är de prefix som används.

Jag hade därmed inte några större problem med att komma in i kursen, och inte heller att komma igång med objekt och klasser. Det var skönt att kunna luta mig på de steg-för-steg-uppvärmningen som fanns att läsa igenom, och det var väldigt snällt upplagt.

Uppgiften "Gissa numret" var nog vad jag skulle vilja kalla den största delen i denna uppgiften, och var faktiskt väldigt kul att göra.

Den var väldigt stor som första-kursmoment-deluppgift tyckte jag, men jag fick det trots allt att fungera utan sena inlämningar i slutändan ändå. Det var kul att få göra en lite applicerbar hemsida, för att dels testa på objektorienterade applikationer, men även vad man själv kan lyckas få fram som resultat.

Jag använde taktiken att spara under egna variabler under spelets gång, och "bolla" med hjälp av POST. Jag testade i början att spara hela objektet i POST då jag tänkte att det skulle dels vara enklast men även mest utvecklingsbart ifall ex. nya funktioner eller attribut läggs till objektet vid ett senare skede, men jag fick det inte riktigt att fungera som jag ville och skräpade därmed den iden.

Det gick utan problem att komma igång med Git och github, främst som nämnt då att vi arbetat med det i design-kursen på mer eller mindre exakt samma sätt.

Jag tycker att strukturen och upplägget på me-sidan kan jämföras väldigt mycket med den sida man gjorde och utvecklade under design-kursen. Jag tycker det inte är några konstigheter med den designen, och tycker den är väldigt "straight-forward" efter att ha jobbat en stund med den under designkursens gång.

Min TIL för detta kursmoment är de olika sätt man kan arbeta med ex. POST och ett objekt som skapas. Jag har lärt mig väldigt mycket redan från början kring objekt i PHP, och känner att detta var en kickstart på den kurs som nu börjat! 
